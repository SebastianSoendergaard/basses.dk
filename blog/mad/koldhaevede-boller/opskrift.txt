https://madenimitliv.dk/2015/08/koldhaevede-boller/

Ca. 12 stk.

Ingredienser
- ½ liter koldt vand
- 1/4 pk gær
- 1½ - 2 tsk groft salt
- 1 tsk honning (eller sukker)
- 500 gr hvedemel (måske skal der bruges lidt mere)
- 100 gr durumhvedemel (kan erstattes af en grovere meltype)

Fremgangsmåde
1. Hæld koldt vand i en stor skål og rør gæren ud heri.

2. Tilsæt salt, honning, durumhvede og hvedemel og rør dejen let sammen til den er glat. Vær opmærksom på, at konsistensen på dejen skal være som en fast grød. Hvis dejen er for tynd, vil den løbe ud på bagepladen og bollerne vil blive flade. Er dejen for tynd, så tilsæt lidt mere hvedemel.

3. Dæk skålen til og sæt den på køl i minimum 8-10 timer, fx natten over.

4. Når det er tid til at bage bollerne, varmes ovnen op på max temperatur – min ovn kan gå til 300 °C. Imens ovnen opvarmes, sættes bollerne på en bageplade med en våd spiseske.

5. Når ovnen når max temperaturen, sættes bagepladen med bollerne i ovnen og der skrues herefter ned på 225 °C (varmluft).

6. Bag bollerne i 15-20 minutter ved 225 °C (varmluft), til de er gyldne og gennembagte og det lyder hult, når de bankes under bunden.

7. Afkøl bollerne på ovnristen og server.