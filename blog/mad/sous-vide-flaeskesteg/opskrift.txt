https://madrejsen.dk/flaeskesteg-sous-vide-opskrift/

Ingredienser:
- Kamsteg med svær (200 - 300 g/person)
- Salt og peber
- Laurbærblade

1. Start med at ridse din kamsteg (flæskesteg). Gå sværen igennem og sikre at der er skåret næsten helt ned til kødet. Undgå dog at skære helt ned til selve kødet.

2. Læg stegen i en vakuumpose sammen med nogle tørrede laurbærblade. Vent med at salte kødet til efter sous vide tilberedningen er færdig. 

3. Læg stegen i sous vide vandet ved 59 grader (60 grader virker bedre) og sæt timeren til 7 timer. 

4. Når der er cirka 15 minutter tilbage af sous vide tilberedningen, tænder du for ovnen på 275 grader. Det er vigtigt at ovnen er godt gennemvarm.

5. Tag flæskestegen op ad sous vide vandbadet. Brug en kniv til at skrabe saften/gelatinen mellem sværen ud. Åben/spred sværen mest muligt og overhæld den med kogende vand. Tør efter med køkkenrulle. Sværen skal være så tør som muligt. 

6. Gnid sværen godt med fint salt. Vær opmærksom på at få saltet godt ned mellem sværen. 

7. Læg flæskestegen på en rist. Det er vigtigt at stegen ligger vandret - brug sølvpapirskugler til at ligge under stegen. Pak evt også resten af kødet ind i sølvpapir.

8. Tilbered den ved 275 grader i cirka 20 minutter eller indtil du syntes sværen er fin. Brug forsigtigt grillfunktionen, hold dog skarpt øje med sværen, så den ikke bliver sort. Udluft gerne vanddampen fra oven et par gange undervejs. 