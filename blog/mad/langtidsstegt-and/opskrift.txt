https://madensverden.dk/langtidsstegt-and-seks-timer-i-ovn-eller-grill/

Lav gerne dagen før og genopvarm

Ingredienser:
- 1 and - på mindst 3 kilo - gerne mere
- 1 pose svesker - uden sten
- 3 æbler - gode og syrlige - i tern
- 1 appelsin - i både
- 1 løg - grofthakket
- 2 gulerødder - i tern
- 2 persillerødder i tern
- 1 bundt timian - frisk
- salt

Steg i ovn på rist over fad/bradepande


Dag 1:

1. Fjern fjer og andre urenheder, og skær eventuelt den fede klump ved måsen væk.

2. Klip vingerne af, og lægge dem i fadet/bradepanden sammen med indmaden, vand, frisk timian, grofthakket løg samt persillerødder eller gulerødder i tern samt vand (ca. 1 liter) og evt andefond. 

3. Skyl grundigt - både udvendigt og indvendigt. Dup den tør med lidt køkkenrulle

4. Krydr godt indvendigt med fint salt og friskkværnet peber. 

5. Prop godt med svesker, æbler og appelsin, og luk enden med en kødnål. 

6. Krydr godt udvendigt med salt og friskkværnet peber.

7. Læg anden på rist med brystsiden NEDAD!

8. Sæt anden i en forvarmet ovn. Langtidsstegt and skal i alt stege i seks timer ved 125 grader, men efter de første to timer vender du den om, så brystet vender opad. Du skal ikke langstege and ved varmluft, men ved over- og undervarme.

9. Vend anden om efter to timer og stege videre i fire timer. Stik gerne et stegetermometer i anden - kernetemperaturen skal være 75 grader. (Kernetemperaturen i en and skal være på 75 grader!)

10. Tag ud og lad den hvile i god tid inden udskæring. Derefter klipper eller skærer du anden ud i de forskellige dele.

11. I et ildfast fad lægger du først svesker og æbler fra anden, og ovenpå fordeler du så den parterede and. Andestykkerne må gerne ligge ret tæt.

12. Beklæd fadet med anden med sølvpapir, og stil den i køleskabet til næste dag.

13. Gem skyen og andre rester fra fadet (fedt til at pensle med ved genopvarmning og resten til sovs)


Dag 2:

Sovs

1. Sigt skyen ned i en gryde. Spæd op med lidt andefond og lad det koge op. Tilsæt lidt ribsgele og fløde. Smag til med salt, friskkværnet peber og gastrik.

2. Jævn din andesovs med Maizena og tilsæt eventuelt lidt madkulør.

Anden

https://madensverden.dk/bedste-maade-genopvarme-andesteg/

1. Smelt andefedtet, og pensl andestykkerne med fedtet. Gør det grundigt og kom rundt alle steder med andefedtet.

2. Stil fadet med den parterede and ind i ovnen ved 225 grader (ikke varmluft). Anden skal ikke dækkes med sølvpapir!

3. Her skal anden nu have 15 minutter, og så er den klar til servering.

